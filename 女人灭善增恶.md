> 《诸经要集》
> 女人亦有三害。
> 若见女人。心发欲想。灭人善法。
> 若触女人。身犯中罪。灭人善法。
> 若共交会。身犯重罪。灭人善法。
> 
> 复有七害。
> 一者若为毒蛇所害。害此一身。若为女人所害。害无数身。
> 二者若为毒蛇所害。害报得无记身。若为女人所害。害善法身。
> 三者若为毒蛇所害。害五识身。若为女人所害。害六识身。
> 四者若为毒蛇所害。得入清众。若为女人所害。不与僧同。
> 五者若为毒蛇所害。得生天上人中。值遇贤圣。若为女人所害。入三恶道。
> 六者若为毒蛇所害。故得四沙门果。若为女人所害。于八正道无所成益。
> 七者若为毒蛇所害。人则慈念而救护之。若为女人所害。众共弃舍无心喜乐。以是因缘故。宁以身分内毒蛇口中。终不以此而触女人。